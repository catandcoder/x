<!DOCTYPE html><html lang="zh-CN"><head><meta name="generator" content="Hexo 3.9.0"><meta http-equiv="content-type" content="text/html; charset=utf-8"><meta content="width=device-width, initial-scale=1.0, maximum-scale=1.0, user-scalable=0" name="viewport"><meta content="yes" name="apple-mobile-web-app-capable"><meta content="black-translucent" name="apple-mobile-web-app-status-bar-style"><meta content="telephone=no" name="format-detection"><meta name="description" content="崔某人的碎碎念,通才基础上的专才"><meta name="keywords" content="mysql,golang,算法"><title>素书 | 清澄秋爽</title><link rel="stylesheet" type="text/css" href="//fonts.loli.net/css?family=Source+Code+Pro"><link rel="stylesheet" type="text/css" href="/css/style.css?v=2.0.3"><link rel="stylesheet" type="text/css" href="/css/highlight.css?v=2.0.3"><link rel="Shortcut Icon" href="/favicon.ico"><link rel="bookmark" href="/favicon.ico"><link rel="apple-touch-icon" href="/apple-touch-icon.png"><link rel="apple-touch-icon-precomposed" href="/apple-touch-icon.png"><link rel="stylesheet" type="text/css" href="/css/donate.css"><link rel="alternate" type="application/atom+xml" href="/atom.xml"></head><body><div class="body_container"><div id="header"><div class="site-name"><h1 class="hidden">素书</h1><a id="logo" href="/.">清澄秋爽</a><p class="description">苹果树下的思索者 书写是对思维的缓存</p></div><div id="nav-menu"><a href="/." class="current"><i class="fa fa-home"> 首页</i></a><a href="/archives/"><i class="fa fa-archive"> 归档</i></a><a href="/about/"><i class="fa fa-user"> 关于</i></a><a href="/atom.xml"><i class="fa fa-rss"> 订阅</i></a></div><div id="search-form"><div id="result-mask" class="hide"></div><label><input id="search-key" type="text" autocomplete="off" placeholder="搜索"></label><div id="result-wrap" class="hide"><div id="search-result"></div></div><div class="hide"><template id="search-tpl"><div class="item"><a href="/{path}" title="{title}"><div class="title">{title}</div><div class="time">{date}</div><div class="tags">{tags}</div></a></div></template></div></div></div><div id="layout" class="layout-g"><div class="layout-l"><div class="content_container"><div class="post"><h1 class="post-title">素书</h1><div class="post-meta"><a href="/2016/05/04/素书/#comments" class="comment-count"></a><p><span class="date">May 04, 2016</span><span><i id="busuanzi_container_page_pv"><i id="busuanzi_value_page_pv"></i><i>点击</i></i></span></p></div><div class="post-content"><h3 id="原始章第一"><a href="#原始章第一" class="headerlink" title="原始章第一"></a>原始章第一</h3><p><br></p>
<p>夫道、德、仁、义、礼，五者一体也。道者，人之所蹈，使万物不知其所由。德者，人之所得，使万物各得其所欲。仁者，人之所亲，有慈惠恻隐之心，以遂其生成。义者，人之所宜，赏善罚恶，以立功立事。礼者，人之所履，夙兴夜寐，以成人伦之序。夫欲为人之本，不可无一焉。<br>贤人君子，明于盛衰之道，通乎成败之数，审乎治乱之势，达乎去就之理。故潜居抱道，以待其时。若时至而行，则能极人臣之位；得机而动，则能成绝代之功。如其不遇，没身而已。是以其道足高，而名重于后代。</p>
<p><br></p>
<h3 id="正道章第二"><a href="#正道章第二" class="headerlink" title="正道章第二"></a>正道章第二</h3><p><br></p>
<p>德足以怀远，信足以一异，义足以得众，才足以鉴古，明足以照下，此人之俊也！<br>行足以为仪表，智足以决嫌疑，信可以使守约，廉可以使分财，此人之豪也！<br>守职而不废，处义而不回，见嫌而不苟免，见利而不苟得，此人之杰也！</p>
<h3 id="求人之志章第三"><a href="#求人之志章第三" class="headerlink" title="求人之志章第三"></a>求人之志章第三</h3><p><br></p>
<p>绝嗜禁欲，所以除累。抑非损恶，所以禳过。贬酒阙色，所以无污。</p>
<p>避嫌远疑，所以不误。博学切问，所以广知。高行微言，所以修身。</p>
<p>恭俭谦约，所以自守。深计远虑，所以不穷。亲仁友直，所以扶颠。</p>
<p>近恕笃行，所以接人。任材使能，所以济务。殚恶斥谗，所以止乱。</p>
<p>推古验今，所以不惑。先揆后度，所以应卒。设变致权，所以解结。</p>
<p>括囊顺会，所以无咎。橛橛梗梗，所以立功。孜孜淑淑，所以保终。</p>
<p><br></p>
<h3 id="本德宗道章第四"><a href="#本德宗道章第四" class="headerlink" title="本德宗道章第四"></a>本德宗道章第四</h3><p><br></p>
<p>夫志心笃行之术。长莫长于博谋，安莫安于忍辱，先莫先于修德，乐莫乐于好善，神莫神于至诚，明莫明于体物，吉莫吉于知足，苦莫苦于多愿，悲莫悲于精散，病莫病于无常，短莫短于苟得，幽莫幽于贪鄙，孤莫孤于自恃，危莫危于任疑，败莫败于多私。</p>
<p><br></p>
<h3 id="遵义章第五"><a href="#遵义章第五" class="headerlink" title="遵义章第五"></a>遵义章第五</h3><p><br></p>
<p>以明示下者暗，有过不知者蔽，迷而不返者惑，以言取怨者祸，令与心乖者废，后令谬前者毁，怒而无威者犯，好众辱人者殃，戮辱所任者危，慢其所敬者凶，貌合心离者孤，亲谗远忠者亡，近色远贤者昏，女谒公行者乱，私人以官者浮，凌下取胜者侵，名不胜实者耗。略己而责人者不治，自厚而薄人者弃废。以过弃功者损，群下外异者沦，既用不任者疏，行赏吝色者沮。多许少与者怨，既迎而拒者乖。薄施厚望者不报，贵而忘贱者不久。念旧怨而弃新功者凶，用人不正者殆，强用人者不畜，为人择官者乱，失其所强者弱，决策于不仁者险，阴计外泄者败，厚敛薄施者凋。战士贫游士富者衰；货赂公行者昧；闻善忽略，记过不忘者暴；所任不可信，所信不可任者浊。牧人以德者集，绳人以刑者散。小功不赏，则大功不立；小怨不赦，则大怨必生。赏不服人，罚不甘心者叛。赏及无功，罚及无罪者酷。听谗而美，闻谏而仇者亡。能有其有者安，贪人之有者残。</p>
<p><br></p>
<h3 id="安礼章第六"><a href="#安礼章第六" class="headerlink" title="安礼章第六"></a>安礼章第六</h3><p><br></p>
<p>怨在不舍小过，患在不豫定谋。福在积善，祸在积恶。饥在贱农，寒在惰织。安在得人，危在失士。富在迎来，贫在弃时。上无常操，下多疑心。轻上生罪，侮下无亲。近臣不重，远臣轻之。自疑不信人，自信不疑人。枉士无正友，曲上无直下。危国无贤人，乱政无善人。爱人深者求贤急，乐得贤者养人厚。国将霸者士皆归，邦将亡者贤先避。地薄者大物不产，水浅者大鱼不游，树秃者大禽不栖，林疏者大兽不居。山峭者崩，泽满者溢。弃玉取石者盲，羊质虎皮者柔。衣不举领者倒，走不视地者颠。柱弱者屋坏，辅弱者国倾。足寒伤心，民怨伤国。山将崩者下先隳，国将衰者民先毙。根枯枝朽，民困国残。与覆车同轨者倾，与亡国同事者灭。见已失者慎将失，恶其迹者须避之。畏危者安，畏亡者存。夫人之所行，有道则吉，无道则凶。吉者百福所归；凶者百祸所攻。非其神圣，自然所钟。务善策者无恶事，无远虑者有近忧。同志相得，同仁相忧，同恶相党，同爱相求，同美相妒，同智相谋。同贵相害，同利相忌，同声相应，同气相感。同类相依，同义相亲，同难相济，同道相成，同艺相规，同巧相胜。此乃数之所得，不可与理违。释己而教人者逆，正己而化人者顺。逆者难从，顺者易行，难从则乱，易行则理。如此理身、理家、理国，可也！</p>
<p><br></p>
<p><a href="https://baike.baidu.com/item/%E7%B4%A0%E4%B9%A6/8677520" target="_blank" rel="noopener">素书</a></p>
<!--爽哥为赞赏功能新加--></div><!--script(type='text/javascript', src=url_for(theme.js) + '/jquery.js' + '?v=' + theme.version, async)--><script type="text/javascript" src="https://libs.baidu.com/jquery/2.1.4/jquery.min.js"></script><div class="post-donate"><div id="donate_board" class="donate_bar center"><a id="btn_donate" href="javascript:;" title="打赏" class="btn_donate"></a><div class="donate_txt"> &uarr;<br>BTC Address:3NNxkM6ez7szsUAgTnK2VaF949LoGmXuBs<br></div></div><div id="donate_guide" class="donate_bar center hidden pay"><img src="http://cuishuang.gitee.io/img/weChatMoney.png" title="微信打赏" alt="微信打赏"><img src="http://cuishuang.gitee.io/img/alipayMoney.png" title="支付宝打赏" alt="支付宝打赏"><img src="http://cuishuang.gitee.io/img/btc.png" title="比特币打赏" alt="比特币打赏"></div><script type="text/javascript">document.getElementById('btn_donate').onclick = function(){
    $('#donate_board').addClass('hidden');
    $('#donate_guide').removeClass('hidden');
}</script></div><!-- google adsense--><!--if theme.show_ad_post == true--><!--    script(async src="//pagead2.googlesyndication.com/pagead/js/adsbygoogle.js")--><!--    ins.adsbygoogle(style="display:block" data-ad-client="ca-pub-1181798273731653" data-ad-format="auto")--><!--    script (adsbygoogle = window.adsbygoogle || []).push({});-->
<div class="post-copyright"><blockquote><p>原文作者: fliter</p><p>原文链接: </p><a href="http://www.dashen.tech/2016/05/04/素书/">http://www.dashen.tech/2016/05/04/素书/</a><p>版权声明: 转载请注明出处</p></blockquote></div><div class="tags"><a href="/tags/奇文共赏/">奇文共赏</a></div><div class="post-share"><div class="social-share"><span>分享到:</span></div></div><div class="post-nav"><a href="/2016/05/07/Golang使用go与channel实现生产者-消费者模型/" class="pre">Golang使用go与channel实现生产者/消费者模型</a><a href="/2016/04/27/goroutine泄露/" class="next">goroutine泄露</a></div><div id="comments"></div></div></div></div><div class="layout-r"><div id="sidebar"><div class="search-pla"></div><div id="toc" class="widget"><div class="widget-title"><i class="fa fa-fei">文章目录</i></div><ol class="toc"><li class="toc-item toc-level-3"><a class="toc-link" href="#原始章第一"><span class="toc-text">原始章第一</span></a></li><li class="toc-item toc-level-3"><a class="toc-link" href="#正道章第二"><span class="toc-text">正道章第二</span></a></li><li class="toc-item toc-level-3"><a class="toc-link" href="#求人之志章第三"><span class="toc-text">求人之志章第三</span></a></li><li class="toc-item toc-level-3"><a class="toc-link" href="#本德宗道章第四"><span class="toc-text">本德宗道章第四</span></a></li><li class="toc-item toc-level-3"><a class="toc-link" href="#遵义章第五"><span class="toc-text">遵义章第五</span></a></li><li class="toc-item toc-level-3"><a class="toc-link" href="#安礼章第六"><span class="toc-text">安礼章第六</span></a></li></ol></div><div class="widget"><div class="widget-title"><i class="fa fa-xie"> 最新文章</i></div><ul class="post-list"><li class="post-list-item"><a class="post-list-link" href="/2022/03/25/time-After和select搭配使用时存在的坑/">time.After和select搭配使用时存在的坑</a></li><li class="post-list-item"><a class="post-list-link" href="/2022/03/20/context-WithCancel-的使用/">context.WithCancel()的使用</a></li><li class="post-list-item"><a class="post-list-link" href="/2022/03/13/使用govaluate库进行逻辑判断/">使用govaluate库进行逻辑判断</a></li><li class="post-list-item"><a class="post-list-link" href="/2022/02/03/向前兼容与向后兼容/">向前兼容与向后兼容</a></li><li class="post-list-item"><a class="post-list-link" href="/2022/02/01/部署Spring-Boot项目/">部署Spring Boot项目</a></li><li class="post-list-item"><a class="post-list-link" href="/2022/02/01/新建Spring-Boot项目/">新建Spring Boot项目</a></li><li class="post-list-item"><a class="post-list-link" href="/2022/01/29/探究新版本新多出的协程/">探究新版本新多出的协程</a></li><li class="post-list-item"><a class="post-list-link" href="/2022/01/08/Rust时间和日期/">Rust时间和日期</a></li><li class="post-list-item"><a class="post-list-link" href="/2021/12/14/OBS推流/">OBS推流</a></li><li class="post-list-item"><a class="post-list-link" href="/2021/12/14/二进制分析工具/">二进制分析工具</a></li></ul></div><div class="widget"><div class="widget-title"><i class="fa fa-weixin"> 扫码关注-旅途散记</i></div><img width="100%" height="233" title="微信扫一扫" src="https://cuishuang.gitee.io/img/lvtusanji.jpg"></div><div class="widget"><div class="widget-title"><i class="fa fa-gui"> 分类</i></div><ul class="category-list"><li class="category-list-item"><a class="category-list-link" href="/categories/DevOps/">DevOps</a><span class="category-list-count">7</span></li><li class="category-list-item"><a class="category-list-link" href="/categories/Life/">Life</a><span class="category-list-count">4</span></li><li class="category-list-item"><a class="category-list-link" href="/categories/Tech/">Tech</a><span class="category-list-count">3</span></li><li class="category-list-item"><a class="category-list-link" href="/categories/Tree/">Tree</a><span class="category-list-count">27</span></li><li class="category-list-item"><a class="category-list-link" href="/categories/runtime/">runtime</a><span class="category-list-count">23</span></li><li class="category-list-item"><a class="category-list-link" href="/categories/sync/">sync</a><span class="category-list-count">12</span></li><li class="category-list-item"><a class="category-list-link" href="/categories/unit-testing/">unit testing</a><span class="category-list-count">9</span></li></ul></div><div class="widget"><div class="widget-title"><i class="fa fa-biao"> 标签</i></div><div class="tagcloud"><a href="/tags/算法/" style="font-size: 15px;">算法</a> <a href="/tags/操作系统/" style="font-size: 15px;">操作系统</a> <a href="/tags/Todo/" style="font-size: 15px;">Todo</a> <a href="/tags/微服务/" style="font-size: 15px;">微服务</a> <a href="/tags/TCP-IP/" style="font-size: 15px;">TCP/IP</a> <a href="/tags/Java/" style="font-size: 15px;">Java</a> <a href="/tags/Tools/" style="font-size: 15px;">Tools</a> <a href="/tags/译海一粟/" style="font-size: 15px;">译海一粟</a> <a href="/tags/Go/" style="font-size: 15px;">Go</a> <a href="/tags/Linux/" style="font-size: 15px;">Linux</a> <a href="/tags/Pearl/" style="font-size: 15px;">Pearl</a> <a href="/tags/数据库/" style="font-size: 15px;">数据库</a> <a href="/tags/Compiler/" style="font-size: 15px;">Compiler</a> <a href="/tags/密码学/" style="font-size: 15px;">密码学</a> <a href="/tags/数据结构/" style="font-size: 15px;">数据结构</a> <a href="/tags/Interview/" style="font-size: 15px;">Interview</a> <a href="/tags/杂谈/" style="font-size: 15px;">杂谈</a> <a href="/tags/金庸/" style="font-size: 15px;">金庸</a> <a href="/tags/Python/" style="font-size: 15px;">Python</a> <a href="/tags/数学/" style="font-size: 15px;">数学</a> <a href="/tags/bug/" style="font-size: 15px;">bug</a> <a href="/tags/Rust/" style="font-size: 15px;">Rust</a> <a href="/tags/explore/" style="font-size: 15px;">explore</a> <a href="/tags/书摘-影评/" style="font-size: 15px;">书摘/影评</a> <a href="/tags/前端/" style="font-size: 15px;">前端</a> <a href="/tags/PHP/" style="font-size: 15px;">PHP</a> <a href="/tags/足球-体育/" style="font-size: 15px;">足球&体育</a> <a href="/tags/读城记/" style="font-size: 15px;">读城记</a> <a href="/tags/星陨/" style="font-size: 15px;">星陨</a> <a href="/tags/奇文共赏/" style="font-size: 15px;">奇文共赏</a> <a href="/tags/区域经济/" style="font-size: 15px;">区域经济</a></div></div><div class="widget"><div class="widget-title"><i class="fa fa-archive"> 归档</i></div><ul class="archive-list"><li class="archive-list-item"><a class="archive-list-link" href="/archives/2022/03/">三月 2022</a></li><li class="archive-list-item"><a class="archive-list-link" href="/archives/2022/02/">二月 2022</a></li><li class="archive-list-item"><a class="archive-list-link" href="/archives/2022/01/">一月 2022</a></li><li class="archive-list-item"><a class="archive-list-link" href="/archives/2021/12/">十二月 2021</a></li><li class="archive-list-item"><a class="archive-list-link" href="/archives/2021/11/">十一月 2021</a></li><li class="archive-list-item"><a class="archive-list-link" href="/archives/2021/10/">十月 2021</a></li><li class="archive-list-item"><a class="archive-list-link" href="/archives/2021/09/">九月 2021</a></li><li class="archive-list-item"><a class="archive-list-link" href="/archives/2021/08/">八月 2021</a></li><li class="archive-list-item"><a class="archive-list-link" href="/archives/2021/07/">七月 2021</a></li><li class="archive-list-item"><a class="archive-list-link" href="/archives/2021/06/">六月 2021</a></li><li class="archive-list-item"><a class="archive-list-link" href="/archives/2021/05/">五月 2021</a></li><li class="archive-list-item"><a class="archive-list-link" href="/archives/2021/04/">四月 2021</a></li><li class="archive-list-item"><a class="archive-list-link" href="/archives/2021/03/">三月 2021</a></li><li class="archive-list-item"><a class="archive-list-link" href="/archives/2021/02/">二月 2021</a></li><li class="archive-list-item"><a class="archive-list-link" href="/archives/2021/01/">一月 2021</a></li><li class="archive-list-item"><a class="archive-list-link" href="/archives/2020/12/">十二月 2020</a></li><li class="archive-list-item"><a class="archive-list-link" href="/archives/2020/11/">十一月 2020</a></li><li class="archive-list-item"><a class="archive-list-link" href="/archives/2020/10/">十月 2020</a></li><li class="archive-list-item"><a class="archive-list-link" href="/archives/2020/09/">九月 2020</a></li><li class="archive-list-item"><a class="archive-list-link" href="/archives/2020/08/">八月 2020</a></li><li class="archive-list-item"><a class="archive-list-link" href="/archives/2020/07/">七月 2020</a></li><li class="archive-list-item"><a class="archive-list-link" href="/archives/2020/06/">六月 2020</a></li><li class="archive-list-item"><a class="archive-list-link" href="/archives/2020/05/">五月 2020</a></li><li class="archive-list-item"><a class="archive-list-link" href="/archives/2020/04/">四月 2020</a></li><li class="archive-list-item"><a class="archive-list-link" href="/archives/2020/03/">三月 2020</a></li><li class="archive-list-item"><a class="archive-list-link" href="/archives/2020/02/">二月 2020</a></li><li class="archive-list-item"><a class="archive-list-link" href="/archives/2020/01/">一月 2020</a></li><li class="archive-list-item"><a class="archive-list-link" href="/archives/2019/12/">十二月 2019</a></li><li class="archive-list-item"><a class="archive-list-link" href="/archives/2019/11/">十一月 2019</a></li><li class="archive-list-item"><a class="archive-list-link" href="/archives/2019/10/">十月 2019</a></li><li class="archive-list-item"><a class="archive-list-link" href="/archives/2019/09/">九月 2019</a></li><li class="archive-list-item"><a class="archive-list-link" href="/archives/2019/08/">八月 2019</a></li><li class="archive-list-item"><a class="archive-list-link" href="/archives/2019/07/">七月 2019</a></li><li class="archive-list-item"><a class="archive-list-link" href="/archives/2019/06/">六月 2019</a></li><li class="archive-list-item"><a class="archive-list-link" href="/archives/2019/05/">五月 2019</a></li><li class="archive-list-item"><a class="archive-list-link" href="/archives/2019/04/">四月 2019</a></li><li class="archive-list-item"><a class="archive-list-link" href="/archives/2019/03/">三月 2019</a></li><li class="archive-list-item"><a class="archive-list-link" href="/archives/2019/02/">二月 2019</a></li><li class="archive-list-item"><a class="archive-list-link" href="/archives/2019/01/">一月 2019</a></li><li class="archive-list-item"><a class="archive-list-link" href="/archives/2018/12/">十二月 2018</a></li><li class="archive-list-item"><a class="archive-list-link" href="/archives/2018/11/">十一月 2018</a></li><li class="archive-list-item"><a class="archive-list-link" href="/archives/2018/10/">十月 2018</a></li><li class="archive-list-item"><a class="archive-list-link" href="/archives/2018/09/">九月 2018</a></li><li class="archive-list-item"><a class="archive-list-link" href="/archives/2018/08/">八月 2018</a></li><li class="archive-list-item"><a class="archive-list-link" href="/archives/2018/07/">七月 2018</a></li><li class="archive-list-item"><a class="archive-list-link" href="/archives/2018/06/">六月 2018</a></li><li class="archive-list-item"><a class="archive-list-link" href="/archives/2018/05/">五月 2018</a></li><li class="archive-list-item"><a class="archive-list-link" href="/archives/2018/04/">四月 2018</a></li><li class="archive-list-item"><a class="archive-list-link" href="/archives/2018/03/">三月 2018</a></li><li class="archive-list-item"><a class="archive-list-link" href="/archives/2018/02/">二月 2018</a></li><li class="archive-list-item"><a class="archive-list-link" href="/archives/2018/01/">一月 2018</a></li><li class="archive-list-item"><a class="archive-list-link" href="/archives/2017/12/">十二月 2017</a></li><li class="archive-list-item"><a class="archive-list-link" href="/archives/2017/11/">十一月 2017</a></li><li class="archive-list-item"><a class="archive-list-link" href="/archives/2017/10/">十月 2017</a></li><li class="archive-list-item"><a class="archive-list-link" href="/archives/2017/09/">九月 2017</a></li><li class="archive-list-item"><a class="archive-list-link" href="/archives/2017/08/">八月 2017</a></li><li class="archive-list-item"><a class="archive-list-link" href="/archives/2017/07/">七月 2017</a></li><li class="archive-list-item"><a class="archive-list-link" href="/archives/2017/06/">六月 2017</a></li><li class="archive-list-item"><a class="archive-list-link" href="/archives/2017/05/">五月 2017</a></li><li class="archive-list-item"><a class="archive-list-link" href="/archives/2017/04/">四月 2017</a></li><li class="archive-list-item"><a class="archive-list-link" href="/archives/2017/03/">三月 2017</a></li><li class="archive-list-item"><a class="archive-list-link" href="/archives/2017/02/">二月 2017</a></li><li class="archive-list-item"><a class="archive-list-link" href="/archives/2017/01/">一月 2017</a></li><li class="archive-list-item"><a class="archive-list-link" href="/archives/2016/12/">十二月 2016</a></li><li class="archive-list-item"><a class="archive-list-link" href="/archives/2016/11/">十一月 2016</a></li><li class="archive-list-item"><a class="archive-list-link" href="/archives/2016/10/">十月 2016</a></li><li class="archive-list-item"><a class="archive-list-link" href="/archives/2016/09/">九月 2016</a></li><li class="archive-list-item"><a class="archive-list-link" href="/archives/2016/08/">八月 2016</a></li><li class="archive-list-item"><a class="archive-list-link" href="/archives/2016/07/">七月 2016</a></li><li class="archive-list-item"><a class="archive-list-link" href="/archives/2016/06/">六月 2016</a></li><li class="archive-list-item"><a class="archive-list-link" href="/archives/2016/05/">五月 2016</a></li><li class="archive-list-item"><a class="archive-list-link" href="/archives/2016/04/">四月 2016</a></li><li class="archive-list-item"><a class="archive-list-link" href="/archives/2016/03/">三月 2016</a></li><li class="archive-list-item"><a class="archive-list-link" href="/archives/2016/02/">二月 2016</a></li><li class="archive-list-item"><a class="archive-list-link" href="/archives/2016/01/">一月 2016</a></li><li class="archive-list-item"><a class="archive-list-link" href="/archives/2015/12/">十二月 2015</a></li><li class="archive-list-item"><a class="archive-list-link" href="/archives/2015/11/">十一月 2015</a></li><li class="archive-list-item"><a class="archive-list-link" href="/archives/2015/10/">十月 2015</a></li><li class="archive-list-item"><a class="archive-list-link" href="/archives/2015/09/">九月 2015</a></li><li class="archive-list-item"><a class="archive-list-link" href="/archives/2015/08/">八月 2015</a></li><li class="archive-list-item"><a class="archive-list-link" href="/archives/2015/07/">七月 2015</a></li><li class="archive-list-item"><a class="archive-list-link" href="/archives/2015/06/">六月 2015</a></li><li class="archive-list-item"><a class="archive-list-link" href="/archives/2015/05/">五月 2015</a></li><li class="archive-list-item"><a class="archive-list-link" href="/archives/2015/04/">四月 2015</a></li><li class="archive-list-item"><a class="archive-list-link" href="/archives/2015/03/">三月 2015</a></li><li class="archive-list-item"><a class="archive-list-link" href="/archives/2015/02/">二月 2015</a></li><li class="archive-list-item"><a class="archive-list-link" href="/archives/2015/01/">一月 2015</a></li><li class="archive-list-item"><a class="archive-list-link" href="/archives/2014/04/">四月 2014</a></li><li class="archive-list-item"><a class="archive-list-link" href="/archives/2014/03/">三月 2014</a></li><li class="archive-list-item"><a class="archive-list-link" href="/archives/2013/12/">十二月 2013</a></li><li class="archive-list-item"><a class="archive-list-link" href="/archives/2013/04/">四月 2013</a></li><li class="archive-list-item"><a class="archive-list-link" href="/archives/2012/12/">十二月 2012</a></li><li class="archive-list-item"><a class="archive-list-link" href="/archives/2012/11/">十一月 2012</a></li><li class="archive-list-item"><a class="archive-list-link" href="/archives/2012/07/">七月 2012</a></li><li class="archive-list-item"><a class="archive-list-link" href="/archives/2012/06/">六月 2012</a></li><li class="archive-list-item"><a class="archive-list-link" href="/archives/2012/05/">五月 2012</a></li><li class="archive-list-item"><a class="archive-list-link" href="/archives/2012/04/">四月 2012</a></li><li class="archive-list-item"><a class="archive-list-link" href="/archives/2012/03/">三月 2012</a></li><li class="archive-list-item"><a class="archive-list-link" href="/archives/2012/02/">二月 2012</a></li><li class="archive-list-item"><a class="archive-list-link" href="/archives/2012/01/">一月 2012</a></li><li class="archive-list-item"><a class="archive-list-link" href="/archives/2011/09/">九月 2011</a></li><li class="archive-list-item"><a class="archive-list-link" href="/archives/2011/04/">四月 2011</a></li><li class="archive-list-item"><a class="archive-list-link" href="/archives/2010/03/">三月 2010</a></li><li class="archive-list-item"><a class="archive-list-link" href="/archives/1093/02/">二月 1093</a></li></ul></div><div class="widget"><div class="widget-title"><i class="fa fa-you"> 友情链接</i></div><ul></ul><a href="https://leetcode.com/" title="LeetCode" target="_blank">LeetCode</a><ul></ul><a href="https://golang.org/" title="Go官网" target="_blank">Go官网</a><ul></ul><a href="https://tonybai.com/" title="TonyBai" target="_blank">TonyBai</a><ul></ul><a href="http://lietoumai.com/" title="顾问麦的小站" target="_blank">顾问麦的小站</a><ul></ul><a href="https://www.coolshell.cn/" title="酷壳" target="_blank">酷壳</a><ul></ul><a href="https://notes.diguage.com/" title="瓜哥" target="_blank">瓜哥</a><ul></ul><a href="https://taoshu.in/" title="涛叔" target="_blank">涛叔</a><ul></ul><a href="https://colobu.com/" title="鸟窝" target="_blank">鸟窝</a><ul></ul><a href="http://xiaorui.cc/" title="峰云" target="_blank">峰云</a><ul></ul><a href="https://eddycjy.com/posts/" title="煎鱼" target="_blank">煎鱼</a><ul></ul><a href="https://hutusi.com/" title="胡涂说" target="_blank">胡涂说</a><ul></ul><a href="https://qcrao.com/" title="码农桃花源" target="_blank">码农桃花源</a><ul></ul><a href="https://github.com/KeKe-Li/For-learning-Go-Tutorial" title="远方的笔记" target="_blank">远方的笔记</a><ul></ul><a href="https://xargin.com/" title="No Headback" target="_blank">No Headback</a><ul></ul><a href="http://thoslin.github.io/" title="Eat Pray Code" target="_blank">Eat Pray Code</a><ul></ul><a href="https://www.ashenone66.cn/" title="AshenOne's Blog" target="_blank">AshenOne's Blog</a></div></div></div></div><a id="totop" href="#top"></a><div id="footer"><div class="footer-info"><p><a href="/baidusitemap.xml">网站地图</a> |  <a href="/atom.xml">订阅本站</a> |  <a href="/about/">联系博主</a></p><p>本站总访问量：<i id="busuanzi_container_site_pv"><i id="busuanzi_value_site_pv"></i></i>次，本站总访客数:<i id="busuanzi_container_site_uv"><i id="busuanzi_value_site_uv"></i></i>人</p><p><span> 备案号:<a href="http://www.beian.miit.gov.cn/"> 鲁ICP备18010105号</a></span></p><p><span> Copyright &copy;<a href="/." rel="nofollow">fliter.</a></span><span> Theme by<a rel="nofollow" target="_blank" href="https://github.com/chaooo/hexo-theme-BlueLake"> BlueLake.</a></span><span> Count by<a href="http://busuanzi.ibruce.info/"> busuanzi.</a></span><span> Powered by<a rel="nofollow" target="_blank" href="https://hexo.io"> Hexo.</a></span></p></div></div></div><script src="https://busuanzi.ibruce.info/busuanzi/2.3/busuanzi.pure.mini.js" async></script><script>var _hmt = _hmt || [];
(function() {
  var hm = document.createElement("script");
  hm.src = "//hm.baidu.com/hm.js?e10d6858b78ff3fc7853fc72e7240eab";
  var s = document.getElementsByTagName("script")[0];
  s.parentNode.insertBefore(hm, s);
  })();
</script><script type="text/javascript" src="/js/search.json.js?v=2.0.3"></script><script type="text/x-mathjax-config">MathJax.Hub.Config({
  tex2jax: {
    inlineMath: [['$','$'], ['\\(','\\)']],
    processEscapes: true,
    skipTags: ['script', 'noscript', 'style', 'textarea', 'pre', 'code']
  }
});</script><script type="text/javascript" src="//cdn.bootcss.com/mathjax/2.7.1/latest.js?config=TeX-AMS-MML_HTMLorMML" async></script><script type="text/javascript" src="/js/toctotop.js?v=2.0.3" async></script><link rel="stylesheet" type="text/css" href="/share/css/share.css"><script type="text/javascript" src="/share/js/social-share.js" charset="utf-8"></script><script type="text/javascript" src="/share/js/qrcode.js" charset="utf-8"></script></body></html>